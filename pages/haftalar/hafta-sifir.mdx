---
title: Hafta 0
date: 2025/04/05
description: Kablosuz haberleşmeye giriş, Kablosuz haberleşme protokolleri, Kablosuz haberleşme güvenliği.
tag: wireless communication, wireless security 
author: Abdullah Bagyapan
---

# Hafta 0

**Amaç :** Kablosuz haberleşmenin açıklanması. Örnek protokollerin gösterilmesi. Güvenlik açısından incelenmesi.

**Yazar :** [**abdullahbagyapan**](https://github.com/abdullahbagyapan)

<hr/>


## Kablosuz İletişime Giriş

Kablosuz iletişim, elektriksel bir iletkenle bağlantısı olmayan iki veya daha fazla nokta arasında bilgi iletimi anlamına gelir.  

Bu iletişim, elektromanyetik dalgalar kullanılarak gerçekleşir.


<hr/>

## Kablosuz İletişimin Uygulama Alanları

Uygulama alanları oldukça geniştir ve modern yaşamın neredeyse her alanına nüfuz etmiştir:

- **Hücresel Ağlar (2G, 3G, 4G LTE, 5G):** Mobil telefon görüşmeleri, internet erişimi ve çeşitli veri hizmetleri.
- **Kablosuz Yerel Alan Ağları (WLAN/Wi-Fi):** Evlerde, ofislerde ve halka açık noktalarda yüksek hızlı internet erişimi.
- **Bluetooth:** Kulaklık, klavye ve fare gibi cihazların kısa mesafeli bağlantısı.
- **Uydu İletişimi:** Yayıncılık, navigasyon (GPS) ve uzak bölgelerle iletişim için uzun mesafeli iletişim.
- **Radyo ve Televizyon Yayıncılığı:** Ses ve görüntü sinyallerinin geniş kitlelere iletilmesi.
- **Uzaktan Kumandalar:** Elektronik cihazların kablosuz kontrolü.

<hr/>

## Elektromanyetik Dalga Nedir ?

Elektromanyetik dalga, serbest uzayda Maxwell denklemlerinin bir çözümüdür; burada elektrik alan 𝐄, manyetik alan 𝐁 zamanla değişir ve hem birbirine hem de yayılma yönüne diktir.

Boşlukta, elektromanyetik dalgalar enine dalgalardır ve şu şekilde tanımlanır:

- **𝐄(x, t):** Elektrik alan vektörü
- **𝐁(x, t):** Manyetik alan vektörü
- Her ikisi de sinüs dalgası olarak salınır ve birbirine diktir.

<CenteredImageLightbox alt="electromagnetic wave" src="/images/hafta0/electromagnetic-wave.png"/>

<hr/>


### Elektromanyetik Spektrum

Elektromanyetik spektrum, EM dalgalarının frekans veya dalga boyuna göre sınıflandırılmasıdır.

Tüm elektromanyetik dalgalar boşlukta aynı hızda (ışık hızı) hareket eder; ancak enerji, frekans ve dalga boyları farklıdır.

<CenteredImageLightbox alt="electromagnetic spectrum" src="/images/hafta0/electromagnetic-spectrum.png"/>

**Soru: Neden ışık dalga gibi davranmaz ?**

<hr/>


## Kablosuz İletişim Sisteminin Temel Bileşenleri

Tipik bir kablosuz iletişim sistemi üç temel parçadan oluşur:

- **Verici (Transmitter):** Bilgiyi iletime uygun kablosuz bir sinyale dönüştürür. Bu süreçte veri kodlanır ve taşıyıcı bir dalga üzerine modüle edilir.
- **Kanal (Channel):** Kablosuz sinyalin vericiden alıcıya geçtiği fiziksel yoldur. Genellikle hava veya boşluktur ancak sinyalin yayılmasını etkileyen engeller ve atmosfer koşullarını da içerebilir.  
- **Alıcı (Receiver):** İletilen kablosuz sinyali yakalar, demodüle ederek orijinal bilgiyi çıkarır ve kullanıcıya sunar.

<CenteredImageLightbox alt="radio wave propagation" src="/images/hafta0/radio-wave-propagation.png"/>

<hr/>


## Kablosuz İletişimde Güvenlik

Kablosuz iletişim sistemleri, yapısal zayıflıkları nedeniyle hacker'ların sıklıkla hedefi olur.

Sinyallerin açık hava üzerinden iletilmesi, iletişimin dinlenmeye, manipülasyona ve izinsiz erişime daha açık hale gelmesine neden olur.

Hacker'lar bu açıkları kullanarak gizliliği, bütünlüğü ve erişilebilirliği tehlikeye atar.

<hr/>


## Temel Zayıflıklar

Kablosuz sistemler, sinyallerin açık ortamda iletilmesi nedeniyle kablolu sistemlere kıyasla doğası gereği daha savunmasızdır.

- **Dinleme (Eavesdropping):** Hacker'lar şifrelenmemiş ya da zayıf şifreli sinyalleri yakalayabilir.
- **Tekrar Saldırıları (Replay Attacks):** Hacker'lar geçerli iletimleri kaydeder ve tekrar oynatarak alıcıyı kandırır.
- **Parazit (Jamming):** İletişimi bozmak için sinyale kasıtlı olarak müdahale edilir.

<CenteredImageLightbox alt="mobile jammer" src="/images/hafta0/mobile-jammer.png"/>

<CenteredImageLightbox alt="jammer car" src="/images/hafta0/jammer-car.png"/>

<hr/>


## Birkaç Hacker Terminolojisi

- **Paket Dinleme (Packet Sniffing):** Hassas bilgileri toplamak için veri paketlerinin yakalanması.
- **Ortadaki Adam Saldırısı (MitM):** İki taraf arasındaki iletişimin kesilerek değiştirilebilmesi.
- **Hizmet Engelleme (DoS):** Ağa zararlı trafik yükleyerek bağlantının kesilmesi.

<hr/>


## İletişim Modelleri ve Saldırılar

**Noktadan Noktaya İletişim:** İki cihaz doğrudan birbiriyle iletişim kurar (örneğin telefon ve baz istasyonu). Hacker’lar burada **dinleme** ya da **MitM** saldırıları ile cihazlardan birini taklit edebilir.

**Noktadan Çok Noktaya İletişim:** Wi-Fi ve hücresel ağlar gibi sistemler, bir cihaz ile birden fazla alıcı arasında iletişimi mümkün kılar. Saldırganlar **sahte baz istasyonları** veya **kötü ikiz saldırıları** (sahte Wi-Fi erişim noktası oluşturma) ile verileri ele geçirebilir.

### Saldırı Türleri

- **Dinleme:** Saldırganlar **Wireshark** gibi araçlarla trafiği yakalayıp analiz edebilir. Şifreleme yoksa, şifreler ve e-postalar gibi hassas veriler kolayca ele geçebilir.
- **DoS:** **RF Jammer** veya **Deauth saldırısı** gibi araçlarla kablosuz ağlar çalışmaz hale getirilebilir.
- **MitM:** **SSLStrip** gibi araçlarla şifreli bağlantılar şifresiz hale getirilir ve veriler okunabilir ya da değiştirilebilir.

<CenteredImageLightbox alt="gqrx" src="/images/hafta0/gqrx.png"/>

<CenteredImageLightbox alt="hack RF" src="/images/hafta0/hack-rf.jpeg"/>

<hr/>


## Kablosuz Ağlar ve Saldırı Teknikleri

### Wi-Fi Ağları

- **WEP/WPA Kırma:** WEP çok zayıftır. **Aircrack-ng** ile veri paketleri toplanarak şifreleme anahtarı bulunabilir. WPA ise **sözlük saldırıları** ve el sıkışma yakalama ile kırılabilir.
- **Kötü İkiz Saldırıları (Evil Twin Attacks):** Saldırgan, gerçek Wi-Fi ağı ile aynı isimde sahte bir erişim noktası kurarak kullanıcıyı kandırır. **Karma** veya **Airbase-ng** gibi araçlar kullanılır.
- **Wi-Fi Pineapple:** Sahte erişim noktaları oluşturmak ve kimlik avı, MitM gibi saldırılar için kullanılan güçlü bir araçtır.

<CenteredImageLightbox alt="Airbase-ng" src="/images/hafta0/airbase-ng.jpg"/>

<CenteredImageLightbox alt="wireshark" src="/images/hafta0/wireshark.jpg"/>


### Hücresel Ağlar

- **Sahte Baz İstasyonları (IMSI Catchers):** **Stingray** gibi cihazlarla kullanıcıların çağrıları, mesajları ve konumları izlenebilir.
- **SIM Kart Klonlama:** SIM karttaki IMSI yakalanarak kart kopyalanabilir ve ağa izinsiz erişim sağlanabilir.

<CenteredImageLightbox alt="Stingray" src="/images/hafta0/stingray.png"/>


### Bluetooth Saldırıları

- **Bluejacking:** Yakınlardaki Bluetooth cihazlara istenmeyen mesajlar gönderilir.
- **Bluesnarfing:** Cihazdaki kişi listesi, takvim gibi veriler izinsiz şekilde ele geçirilir.
- **Bluebugging:** Cihazın kontrolü ele geçirilerek görüşmeler dinlenebilir, mesaj gönderilebilir veya arama yapılabilir.

<hr/>

## Bu hafta neler yaptık ?

- **Kablosuz iletişimin ne olduğunu** ve uygulama alanlarını öğrendik.
- **Elektromanyetik dalgaları** ve **elektromanyetik spectrumun** ne olduğunu öğrendik.
- Kablosuz iletişimin **temel bileşenleri** ve **görevlerini** öğrendik.
- Kablosuz iletişimde **güvenlik** ve **temel zafiyetleri** öğrendik.
- Kablosuz iletişim modellerine göre zafiyetleri öğrendik.
- **Kablosuz ağlar ve saldırı tekniklerini** öğrendik.